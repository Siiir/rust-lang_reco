Oliver Pocher (ur. 18 lutego 1978 w Hanowerze) – niemiecki komik, prezenter, aktor, piosenkarz i producent.


Życiorys


Wczesne lata
Urodził się i wychowywał w Hanowerze w rodzinie Świadków Jehowy jako syn księgowego Gerharda i urzędniczki ubezpieczeniowej Jutty Pocher. W dzieciństwie brał udział w ich działalności kaznodziejskiej. Odszedł z organizacji, gdyż nie zgadzał się z jej regułami.
Po ukończeniu szkoły w Isernhagen, rozpoczął naukę zawodu jako ubezpieczyciel w firmie Signal Iduna Bauspar AG, którą pomyślnie zakończył. W tym czasie był aktywny w kilku stacjach radiowych oraz pracował jako DJ w klubach i na imprezach rodzinnych w Celle. Ponadto także w grupie komików Holla-Bolla i jako komik z Birte Karalus. Po zakończeniu nauki, pracował jednak nadal w szwajcarskiej firmie ubezpieczeniowej Swiss Life.


Kariera
Podczas studiów pracował w niepełnym wymiarze godzin w stacjach radiowych. 28 października 1998 roku pojawił się w telewizji podczas popołudniowego programu Bärbel Schäfer. Miał 5 minut, aby rozbawić publiczność. 29 września 1999 roku został prezenterem Chart Surfer Trash Top 100, Was geht ab, Planet Viva, a od roku 2002 prowadził swój własny program Alles Pocher, ... oder was?. W okresie od stycznia 2003 do 14 kwietnia 2006 był gospodarzem programu Rent a Pocher w ProSieben.
W 2006 roku nagrał singiel „Schwarz und Weiss”, piosenkę poświęconą Pucharowi Świata w 2006 roku. W komedii Vollidiot (2007) zagrał główną rolę Simona Petersa. W czterech odcinkach serialu kryminalnym RTL Kobra – oddział specjalny (Alarm für Cobra 11 – Die Autobahnpolizei, 2010, 2012) z udziałem Erdogana Atalaya (w roli Semira Gerkhana) i Toma Becka (jako Ben Jäger) pojawił się jako szalony, ale sympatyczny haker Oliver „Sturmi” Sturm.
Od października 2007 do kwietnia 2009 na kanale telewizyjnym Das Erste wraz z Haraldem Schmidtem prowadził wieczorny program Schmidt & Pocher. W 2008 roku ukazał się jego trzeci singiel „Bringt ihn heim”. Jest to utwór na Mistrzostwa Europy w piłce nożnej 2008. Oryginalna wersja to hit numer jeden w Baschi (Szwajcaria) „Bring en hei”. Od października 2009 do marca 2011 na kanale Sat.1 prowadził swój program Die Oliver Pocher Show.


Życie prywatne
Został kibicem klubu piłkarskiego Hannover 96.
25 września 2010 roku ożenił się z Alessandrą Meyer-Wölden, z którą ma troje dzieci: córkę Nayla Alessandra (ur. 2 lutego 2010) i bliźniaki (ur. 25 września 2011). Jednak 30 stycznia 2014 roku doszło do rozwodu.


Kontrowersje
W programie Schmidt & Pocher prowadzonym wspólnie z Haraldem Schmidtem w publicznej telewizji ARD, Pocher i Schmidt wywołali skandal, żartując z komór gazowych:

„Ciekawe, co można, a właściwie, czego nie można powiedzieć w niemieckiej telewizji” – zastanawiał się w swoim programie Schmidt.
„Aby to zbadać, skonstruowałem „nazometer”, urządzenie, które piszczy, gdy mówi się coś, co w naszym kraju jest niepoprawne politycznie” – odpowiedział mu Pocher.Ku ogólnej radości widzów prowadzący zaczęli rozmawiać o tym, że w łazience jednego z nich zepsuł się prysznic. Gdy tylko Schmidt wypowiedział to ostatnie słowo, „nazometer” wydał z siebie piskliwy dźwięk.

„Wiesz, a ja mam problemy z kuchenką gazową” – żartował Pocher. I znowu urządzenie zaczęło piszczeć.Na żarty Pochera i Schmidta zareagowała gmina żydowska w Niemczech. Majid Khoshlessan rzeczniczka gminy oświadczyła: „Prowadzący powinni ponieść konsekwencje, takie żarty nie mogą mieć miejsca nigdzie na świecie, a już szczególnie w Niemczech”.


Programy TV


Dyskografia


Single


Gościnnie
2008: Kennst du die Stars? z albumu Heavy Metal Payback; Bushido


Albumy
2007: It’s my life – Aus dem Leben eines B-Promis


DVD
2005: Best of Pocher: Aufstieg und Fall eines B-Promis (2 DVD)
2007: It’s my life – Aus dem Leben eines B-Promis (2 DVD)
2008: Best of Schmidt & Pocher (2 DVD)
2009: Gefährliches Halbwissen – Die Weltrekord Live-Show (2 DVD)


Filmografia


Filmy fabularne
2004: O dwóch takich, co poszli w miasto – dubbing
2006: 7 krasnoludków: Las to za mało – historia jeszcze prawdziwsza (7 Zwerge – Der Wald ist nicht genug) jako skrzat (głos)
2006: Duszek głuptasek (Hui Buh) – głos
2006: Wyspa dinozaura (Urmel aus dem Eis) jako Schusch (głos)
2007: Vollidiot jako Simon Peters
2008: Wyspa dinozaura 2 (Urmel voll in Fahrt) jako Schusch (głos)
2010: Podwójne kłopoty (Hanni & Nanni) jako Rüdiger Hack
2012: Miłosny galimatias (Frisch gepresst) jako punk
2013: Der Weihnachtskrieg (TV)
2015: Bruder vor Luder jako architekt łazienkowy


Seriale TV
2001: Verbotene Liebe (Zakazana miłość) jako Oliver Pocher
2001: Sternenfänger jako Fred Benz
2003: Was nicht passt, wird passend gemacht jako pracownik firmy Kampmann
2009: Kobra – oddział specjalny (Alarm für Cobra 11) w roli samego siebie
2009–2012: Pastewka jako Oliver Pocher
2010: Anna und die Liebe jako Oliver Pocher
2010: Kobra – oddział specjalny jako Oliver „Sturmi” Sturm
2012: Kobra – oddział specjalny - odc.: Anioły śmierci (Engel des Todes ) jako Oliver „Sturmi” Sturm


Przypisy


Linki zewnętrzne
Oliver Pocher w bazie IMDb (ang.)
Oliver Pocher w bazie Filmweb
Oliver Pocher w bazie Discogs.com  (ang.)