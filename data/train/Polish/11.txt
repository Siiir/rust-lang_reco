Campora San Giovanni – dzielnica miasta Amantea, w prowincji Cosenza we Włoszech. Znajduje się blisko granicy prowincji Catanzaro.


Geografia
Campora jest usytuowana na wybrzeżu Morza Tyrreńskiego. W latach 50. XX wieku zabudowa rozrosła się na klifie, doprowadzając do jej dominacji nad sąsiadującymi plażami. Pobliskie wzgórza wykorzystywane są w uprawie winorośli oraz oliwek. Z ich szczytów rozciąga się widok od zatoki Lamezia Terme, po wulkan Stromboli, którego dymy widoczne są w słoneczny dzień. Niedaleko znajdują się również Wyspy Liparyjskie, na które można dostać się z przystani w mieście.


Historia
Najstarszym budynkiem miasta jest XIV-wieczna wieża, nazywana w miejscowym dialekcie U Turriune. Jej charakterystyczną cechą są zdobione konsole. Niedawno Campora wzbogaciła się o przystań (2002) oraz plac Świętego Franciszka z Paoli. Ten ostatni jest lokalnym patronem, a jego święto trwa od 1 do 3 września. Charakterystyczną częścią uroczystości jest procesja, podczas której wzdłuż ulic przenoszona jest figura świętego.


Domy
Campora San Giovanni można podzielić ze względu na istniejące rezydencje następująco:


Gospodarka
Ekonomia Campora San Giovanni opiera się na rolnictwie oraz turystyce. W latach 50. XX wieku rozpowszechniona została uprawa czerwonej cebuli Tropea, która obecnie jest dostępna na rynkach krajowych i zagranicznych.
Przez ostatnie 20 lat miasto jest w stanie szybkiego rozwój handlu i eksportu. Jest to możliwe dzięki przechodzącej linii kolejowej, drodze SS18, bliskości autostrady A3 (8 km) oraz lotniska Lamezia Terme (25 km).


Lokalna kuchnia
Dla Campora charakterystyczna jest kuchnia regionu Kalabrii, wywodząca się z kultury rolniczej i tradycji rybackiej. Opiera się ona na prostych daniach, warstwowych ciastach i wieprzowinie. Typowe dania zawierają:


Kuchnia tradycji chłopskiej
Coria (or Frittule) 'ccu fasuli e cipulle – skóra wieprzowa z fasolą oraz czerwoną cebulą.
Frittata i Carunevale – podczas Mardi Gras, każda rodzina przygotowuje omlet spaghetti ze świeżym serem Ricotta i kiełbaskami, ze względu na to, że w dniu następnym (tj. Środa Popielcowa) rozpoczyna się wielki post.
Patate 'ccu pipe e mulinciane – frytki smażone z papryką i bakłażanem; czasami dodawana jest doń wieprzowina.
Minestra e fasuli – aromatyczne przyprawy, gotowane lub smażone w płytkim oleju, z fasolą; czasami dodawane są doń papryczki chilli.
Mulinciane e pummaduari – bakłażan z oliwą i świeżymi pomidorami (jest daniem letnim).
Spezzatino (Gulasz) – gulasz wieprzowy z pieczonymi ziemniakami oraz sosem pomidorowym; najczęściej wybierany przez turystów.
Pitticelle – płaskie ciasto na mące, często z kwiatami dyni lub cukinią, czy też oliwkami.


Owoce morza
Pasta 'mbiancu e baccalà – makaron z gotowanym baccalà (tj. specjalnie przygotowanym dorszem) z przybraniem oraz oliwą; danie to jest typowe dla świąt, w czasie których zakazane jest mięso (np. Środa Popielcowa)
Baccalà e patate vullute – gotowany w sosie pomidorowym baccalà z dużymi kawałkami ziemniaków.
Alici fritte – małe sardele smażone na oleju z przybraniem z cytryny lub pomarańczy.
Alici sutt’uaglio – sardele w oleju, jedzone z chlebem, oregano i pomidorami.
Alici 'mpipate – sardele na ostro, jedzone z chlebem.


Ciasta
Cuzzupa – ciasto typowe dla świąt wielkanocnych, zwykle z jajkiem na środku.
Bucchinotti o Buccunotti – ciasto typowe dla regionu Kalabrii z dżemem z winogron lub kakao.
Pani i castagna – ciasto podobne do castagnaccio z licznym rodzajem orzechów.
Turdilli – ciasto charakterystyczna dla okresu Bożego Narodzenia, zanurzone w miodzie i spiralnym kształcie.


Wino
Najczęściej spotykane wina lokalne to czerwone. Najbardziej znanymi są Savuto i Gallo.


Linki zewnętrzne
Strona archiwalna internetowej społeczności Campora san Giovanni