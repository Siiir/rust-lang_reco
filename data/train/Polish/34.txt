VRG SA – jedno z czołowych przedsiębiorstw odzieżowych w Polsce.


Działalność
Spółka posiadała cztery zakłady produkcyjne. Siedziba główna znajduje się w Krakowie, zakłady filialne w Staszowie (sprzedane w 2005 roku), Myślenicach i Łańcucie. W 1991 roku Zakłady Przemysłu Odzieżowego „Vistula” zostały przekształcone w jednoosobową spółkę skarbu państwa. Dwa lata później nastąpiła prywatyzacja spółki poprzez sprzedaż akcji w ofercie publicznej. Debiut spółki na Giełdzie Papierów Wartościowych w Warszawie miał miejsce 30 września 1993 roku. W dniu 1 czerwca 2006 roku Zwyczajne Walne Zgromadzenie Akcjonariuszy Spółki Vistula S.A. z siedzibą w Krakowie, podjęło uchwałę w sprawie połączenia ze spółką Wólczanka S.A. z siedzibą w Łodzi.
Przedsiębiorstwo znane jest z produkcji klasycznych ubiorów męskich z tkanin własnych i powierzonych. Podstawowy asortyment wyrobów produkowanych przez spółkę stanowią ubrania męskie, marynarki oraz spodnie.
Vistula & Wólczanka S.A. skupia się na ekspansji na rynku detalicznym. Obecnie własna sieć sprzedaży liczy ponad 170 salonów, w tym 5 za granicą.
W dniu 26 listopada 2008 roku na walnym zgromadzeniu akcjonariuszy spółki Vistula&Wólczanka podjęto decyzję o połączeniu ze spółką W. Kruk S.A. Po połączeniu grupa zmieniła nazwę na Vistula Group S.A.
W dniu 30 listopada 2018 nastąpiła rejestracja połączenia spółki VISTULA GROUP Spółka Akcyjna z siedzibą w Krakowie (spółka przejmująca) ze spółką BYTOM Spółka Akcyjna z siedzibą w Krakowie (spółka przejmowana). 30 listopada 2018 nastąpiła zmiana nazwy spółki z VISTULA GROUP Spółka Akcyjna na: VRG Spółka Akcyjna (VRG S.A.).


Marki
VRG jest właścicielem takich marek jak Vistula, Wólczanka, Bytom, Deni Cler (marki modowe), oraz W.Kruk (marka biżuteryjna).


Zobacz też
Galeria Centrum
Zakłady Odzieżowe Bytom


Przypisy