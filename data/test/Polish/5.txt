Andrzej Stembarth Sawicki (ur. 1946 roku w Tomaszowie Mazowieckim) – krytyk sztuki, pisarz, eseista, poeta, tłumacz.


Życiorys
Debiut poetycki w 1965 roku. Od roku 1968 uprawia krytykę sztuki i eseistykę, oraz tłumaczenia, współpracując z prasą zagraniczną i polską - zarówno popularną jak fachową; m.in. „Diotima” (Ateny), „Jardin des Beaux Arts”, „Le Figaro”, „Życie Literackie”, „Kultura”, „Twórczość”, „Przegląd Artystyczny”. W latach 1974 - 81 stałe recenzje plastyczne w „Dzienniku Polskim” w Krakowie. Od roku 1993 stały współpracownik pisma krytyki artystycznej „Pokaz”. Należy do Stowarzyszenie Pisarzy Polskich, Société Hellénique d'Études Philosophiques, Klubu Krytyki Artystycznej „Pokaz”.
Niektóre publikacje poza prasą:

„Wybrane zagadnienia sztuki współczesnej” (Wydawnictwo MBG, Kraków 1980)
„Myślę, że wiem najważniejsze” (tłumaczenie i wybór listów J. Czapskiego, Oficyna Naukowa i Literacka T.I.C., Kraków 1991),
„Podróż do białej ściany” (poezje, Oficyna Midrasz, Kraków 1992)
„Strojenie świata” (poezje, Miniatura, Kraków 2000)
„O tym, że człowiek będąc duchem...” (żart filozoficzny, Miniatura, Kraków 2001)
„i najtrwalsze są obłoki” (poezje, Miniatura, Kraków 2003)
„Przed długą zimą” (nowe haikai, Miniatura, Kraków 2004)
„O stosunkach pomiędzy duszą i ciałem(…)” Emanuel Swedenborg (tłumaczenie i esej poświęcony twórczości Swedenborga, Miniatura, Kraków 2005)
„Stary samuraj” (nakład własny autora, Kraków 2008)
„Brama światła” wspólnie z prof. Janiną Kraupe, która przygotowała do książki 10 linorytów (nakład własny autora, Kraków 2011)
„Kot Schrödingera” (nakład własny autora, Kraków 2012). Zrealizowano dzięki pomocy stypendialnej Ministerstwa Kultury i Dziedzictwa Narodowego.Wykłady z zakresu filozofii, antropologii kulturowej i teorii sztuki wygłaszał jako gość na uniwersytetach m.in. w Atenach, Heidelbergu i Tuluzie. 
Utwory podpisywał „Andrzej Sawicki” (zwłaszcza publikacje prasowe), „Andrzej S. Sawicki”, „Andrzej Stefan Sawicki”, „Andrzej Stembarth Sawicki”, „André Destienne” lub „André d’Estienne” (teksty publicystyczne, krytyczne i literackie w języku francuskim).


Linki zewnętrzne
Strona prywatna
Andrzej Stefan Sawicki na stronie Stowarzyszenia Pisarzy Polskich
Informacje o Sawickim na stronie Teatru Jednego Rapsoda. januszgrzesz.radioart.pl. [zarchiwizowane z tego adresu (2008-05-18)].
Strona z książkami Sawickiego w portalu "Na kanapie"